Jikishinkageryū Naginatajutsu on yksi suurimmista edelleen harjoiteltavista
kouluista tai tyyleistä, jonka pääaseena on naginata. Tyyli perustettiin
Japanissa noin 500 vuotta sitten, Kanto:n alueella Kashima:ssa, josta
monet lukuisat miekkailutyylit ovat myös lähtöisin.

[![Himeji 2011-05-26 Jikishinkageryu
Naginatajutsu](http://farm3.staticflickr.com/2514/5763043905_5a542834cf_m.jpg)
](http://flickr.com/photos/14224905@N08/5763043905 "Himeji 2011-05-26 Jikishinkageryu Naginatajutsu / paazio")

Tyyliä harrastetaan tällä hetkellä Japanin lisäksi Hawai'illa, Belgiassa ja
Suomessa. Kaikki harrastajat kuuluvat [Japanilaiseen pääorganisaation nimeltään
Shūtokukai (秀徳会)](http://www.jikishin-naginata.jp/ "Jikishinkageryu Naginatajutsu"),
jonka tehtävänä on ylläpitää ja kunnioittaa tyylin perinnettä.

Jikishinkageryū Naginatajutsun tunnusomaisia tekniikoita ovat tuuli- ja
vesimyllyjen mukaan nimenyt pyörivän leikkauksen tekniikat joiden avulla
ase voi olla koko ajan liikkeessä.

Naginatan lisäksi tyylissä harjoitellaan tanto:n (lyhyt veitsi), bokken:in (puinen miekka) ja
kusarigama:n (sirppi jossa ketju) käyttöä.

Jikishinkageryū kuuluu [Japanilaiseen vanhojen koulukuntien yhteisöön,
Nihon Kobudō Kyōkai:hin](http://www.nihonkobudokyoukai.org/martialarts/059/ "Jikishinkageryu Naginatajutsu - Nihon Kobudo Kyokai"),
joka on Japanin valtion tunnustama historiallisten perinteiden kokoaja.


## Koryu ja Atarashii Naginata

Meiji-kauden lopulla vanhoja tyylejä on Japanissa ollut enää reilu kymmenen, niistä
noin 400 tyylistä joita Edo-kaudella vielä oli. Näistä
selkeästi kaksi suurinta olivat Tendōryū ja Jikishinkageryū, joissa kummassakin
nimenomaan naginata on tyylin pääaseena. Näiden kahden tyylin
pääopettajat loivat alun nykyiselle Atarashii Naginatalle.

Harjoituspuvut ovat lähes samankaltaiset, lukuunottamatta takin hihojen kiristysnauhaa,
jota ei Jikishinkageryū Naginatajutsussa ole.
Näytösten yhteydessä käytetään yleensä mustaa takkia, jonka hihat on sidottu
nauhalla.

Koryun harrastajia suositellaan opiskelemaan myös Atarashii Naginataa niiden historiallisten
yhteyksien takia. Vastaavasti hieman edistyneemmät Atarashii Naginatan harrastajat voivat aloittaa
koryun opiskelun, yleensä vähintään vuoden aktiivisen harjoittelun jälkeen.

[![Kyoto 2011-05-02 107th Embu Taikai, Jikishinkageryu
Naginatajutsu](http://farm3.staticflickr.com/2291/5763589730_ae7116f625_m.jpg)
](http://flickr.com/photos/14224905@N08/5763589730 "Kyoto 2011-05-02 107th Embu Taikai, Jikishinkageryu Naginatajutsu / paazio")

[![Kyoto 2011-05-04 Shimogamo Jinja, Jikishinkageryu
Naginatajutsu](http://farm6.staticflickr.com/5185/5763043699_fcda29747e_m.jpg)
](http://flickr.com/photos/14224905@N08/5763043699 "Kyoto 2011-05-04 Shimogamo Jinja, Jikishinkageryu Naginatajutsu / paazio")

## Pääopettaja (soke, 宗家)

Tyylin pääopettajana toimii siihen erityisin perustein valittu henkilö,
jonka tieto- ja taitotaso on täysin omaa luokkaansa, mutta myös sosiaaliset taidot
ovat hyvin tärkeitä.

Alla lueteltuna tyylin perustaja ja pääopettajia parin viime vuosisadan ajalta.

-   1\. Matsumoto Bisen no kami (松本 大炊助政元) - 備前守紀
-   14\. Satake (佐竹 鑑柳斎源義文 十同茂雄女 - 佐竹 鑑柳斎源義文 ・同茂雄女)
-   15\. Sonobe Hideo (園部 秀雄)
-   16\. Sonobe Shigehachi (園部 繁八)
-   17\. Toya Akiko (戸谷 明子)
-   18\. Sonobe Masami (園部 正美)
