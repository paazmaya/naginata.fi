Atarashii Naginata rakentuu pitkälti kahden vanhan Japanin suurimman
naginatatyylin pohjalta. Nämä tyylit olivat [Tendōryū](http://shingetsukai.com/ "天道流薙刀術 眞月会")
ja [Jikishinkageryū](http://www.jikishin-naginata.jp/ "直心影流薙刀術 秀徳会"),
jotka ovat edelleen harrastajamääriltään suurimmat jäljelle jääneistä
klassisista naginatatyyleistä.

Aluksi tätä taitoa kutsuttiin nimellä Gakkō Naginata (koulu naginata), koska sen
tarkoituksena oli toimia kouluissa liikunnan opetuksena tytöille, jossa
se toimi ~1910 alkaen toiseen maailmansotaan saakka.

[![Naginata
Competition](https://farm7.staticflickr.com/6231/6282661367_12b51920c4_m.jpg)
](http://flickr.com/photos/96248369@N00/6282661367 "Naginata Competition / ethics_gradient")

Myöhemmin lajin nimi muutettiin Atarashii Naginata:ksi, kirjaimellisesti "uudeksi naginataksi",
josta tuli nykyaikaistettu versio vanhoista kamppailutaidoista samaan tapaan kuten muun
muassa kendō, judō ja iaidō muodostettiin.

Nykyisen muodon  laji saavutti 1970-luvulla kun Zen Nihon Kata-sarja saatiin valmiiksi.

## Naginatan tarkoitus (Naginata Rinen, なぎなた理念)

> Naginatan tarkoituksena on kehittää toimintakykyistä mieltä Naginatan harjoittelun avulla.

## Perustekniikat - Kihon

### Lyönnit

Naginata-ase oli alunperin varsin painava johtuen pitkästä varrestaan ja
metalliterästä. Tästä johtuen kaikki lyöntitekniikat ovat rakentuneet
siten ettei niiden suorittamiseen tarvita juurikaan voimaa, vaan
pyritään käyttämään heiluriliikettä hyväksi. Alla listattuna eri
lyöntityypit osumakohteiden mukaan.

-   Men
-   Sune
-   Sokumen
-   Furiage sune
-   Dō
-   Kote
-   Furikaeshi men/sune/kote
-   Tsuki.

### Asennot

Harjoittelu rakentuu eri asentojen käyttöön ja niistä toiseen
luontevasti siirtymiseen sekä niistä edellä mainittuja lyöntejä
suorittamiseen. Alla lista kaikista virallisista asennoista, joiden
tietämistä tarvitaan graduoinnin paperiosuutta suorittaessa.

-   Shizentai
-   Chudan no kamae
-   Hassō no kamae
-   Gedan no kamae
-   Waki kamae
-   Jōdan no kamae
-   Mugamae.

### Liikkuminen

Erilaiset askeleet mahdollistavat säännönmukaisen harjoittelun, luovat pohjan muulle
lajin tekniikoille kuten edellä esitetyille lyönneille ja ovat apuna esimerkiksi
ryhmiä ohjattaessa.

- Okuriashi
- Ayumiashi
- Hirakiashi
- Tsugiashi
- Fumikaeashi.

### Happōburi

Yleensä harjoitus alkaa aseen käyttöharjoituksella, jossa käydään läpi
eri kulmia joista naginata voi käyttää. Näillä on tarkoitus oppia
liikuttamaan asetta samaan tahtiin vartalon kanssa ja saada liike aikaan
mahdollisimman pienellä vaivalla. Tämä harjoitus koostuu seuraavista
viidestä osasta.

-   Jōgeburi
-   Nanameburi
-   Yokoburi
-   Nanameburi shita kara
-   Furikaeshi.

## Pariharjoittelu

[![Toshidama Gallery: Toyohara Chikanobu (1838 - 1912) Guard Ladies of the Chiyoda Palace,
1892](https://farm9.staticflickr.com/8107/8453641906_8f54ca9720_m.jpg)
](http://www.flickr.com/photos/toshidama-gallery/8453641906 "Toshidama Gallery: Toyohara Chikanobu (1838 - 1912) Guard Ladies of the Chiyoda Palace, 1892 / Alex Faulkner")

Naginatan pariharjoittelussa kummallakin harjoittelijalla on bambu-teräinen naginata.

### Uchikaeshi

Ensimmäinen pariharjoitus koostuu kuudesta osasta, joissa jokaisessa
toinen osapuoli harjoittelee lyöntia ja toinen sen vastaanottoa.
Tarkoituksena on oppia oikeaa lyönti- ja vastaanottoetäisyyttä,
ajoitusta sekä tekniikoiden yhdistämistä yhdeksi kokonaisuudeksi.

### Shikake Ōji

Pariharjoittelun perusteisiin kuuluu kahdeksasta erillisestä osasta koostuva sarja nimeltään
Shikake Ōji. Kukin osa koostuu kahdesta tai kolmesta hyökkäyksestä ja niiden puolustuksesta.
Hyökkäävää osapuolta joka tekee useimmiten aloitteen, kutsutaan nimellä Shikake, ja puolustavaa,
joka yleensä myös voittaa, kutsutaan nimellä Oji.

### Zen Nihon Naginata Kata

Seitsemän pariharjoituksen sarja jossa kummallakin pareista on
kovapuinen naginata aseenaan. Kyseinen naginata on hyvin samankaltainen
Tendōryu Naginatajutsussa käytetyn kanssa, sillä poikkeuksella että tsuba on erikokoinen.

Tätä sarjaa harjoitellaan yleensä vasta toisen dan-arvon (nidan) suorituksen jälkeen,
kenties siitä syystä että sarja on teknisesti ja taktiikaltaan hyvin vaativa ja että sen
osaamista vaaditaan kolmannesta dan-arvosta ylöspäin.

### Kakari geiko

Yleensä kokeneempi osapuoli, jota tässä harjoituksessa kutsutaan nimellä "hikitate",
avaa kohteita toiselle harjoittelijalle, jonka tulee lyödä suorituksia nopealla tahdilla.

[![Fighting Spirit](https://farm8.staticflickr.com/7036/7040969153_c884abd640_m.jpg)
](http://flickr.com/photos/31676563@N05/7040969153 "Fighting Spirit / Teruhide Tomori")

### Gokaku geiko

Vapaamuotoinen ottelu, jossa pyritään mahdollisuuksien mukaan lyömään pistekohteisiin ja hallitsemaan
ottelutilannetta.

### Ishu jiai

Kun kendoa harrastava ja naginataa harrastava henkilö ottelevat toisiaan
vastaan kutsutaan tätä isshu jiai:ksi.

Tähän otteluun ei ole virallisia sääntöjä koska kyseessä on kaksi eri
lajia, mutta usein otteluita järjestetään näytösluontoisesti, esimerkiksi tilaisuuksissa kuten
Kyoto Taikai tai vaikkapa Naginatan Maailmanmestaruuskilpailut.

## Varusteet

### Shiai-naginata

Bambukärkinen harjoitusase (shiai-naginata), koostuu seuraavista osista:

-   Habu, teräosa
-   Ebu, varsiosa
-   Kissaki, terän kärki
-   Ishizuki, varren pää
-   Sendanmaki, terän ja varren kiinnitysteippi
-   Monouchi, terän osa jolla leikkaukset tehdään.

![Naginata Bogu Chudan Artwork
Lecklin](/img/naginata-bogu-chudan-artwork-lecklin.png)

### Bōgu

Kontaktiharjoittelua varten suunniteltu suojahaarniska (bōgu), koostuu
seuraavista osista:

-   Men
-   Kote
-   Dō
-   Tare
-   Sune ate.

## Graduointivaatimukset

Suomen Kendoseurojen Keskusliitto ry määrittelee Atarashii Naginatan
kyu-graduointivaatimukset Suomessa. Ne pohjautuvat Euroopan (ENF) ja
Kansainvälisen (INF) Naginataliittojen vastaaviin vaatimuksiin.

[Vaatimukset ovat saatavilla täällä
](https://github.com/paazmaya/naginata.fi/blob/master/content/fi/graduointisaannot.md "Graduointisäännöt").
