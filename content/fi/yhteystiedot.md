Suomessa Atarashii Naginataa hallinnoi [Suomen Kendoseurojen Keskusliitto
ry](http://fka.fi/ "FKA - Suomen Kendoseurojen Keskusliitto ry"), joka on
jäsenenä Euroopan Naginataliitossa. Lajin pääohjaajana toimii
Jukka Paasonen (2 dan, [etunimi]@naginata.fi).

Jikishinkageryu Naginatajutsun harjoittelua organisoi Suomessa Shutokukai ry,
jonka kaikki jäsenet kuuluvat Japanilaiseen Shūtokukai organisaatioon.
Suomessa tyylin pääopettajana toimii Jukka Paasonen (reiken no maki, [etunimi]@naginata.fi).

[![Kirsikankukkajuhla Roihuvuoressa](http://farm6.static.flickr.com/5231/7188222444_8b8d2512c1_m.jpg)
](http://flickr.com/photos/naakkalinna/7188222444 "Kirsikankukkajuhla Roihuvuoressa / Naakka")

Liitto ylläpitää [sähköpostilistaa jolla tiedotetaan leireistä,
graduoinneista ja käydään muuta
keskustelua](http://fka.fi/mailman/listinfo/naginata_tiedotus_fka.fi "Naginata_tiedotus@fka.fi")
liittyen Atarashii Naginataan.

Suomesta löytyy myös muitakin tyylejä ja järjestöjä joiden
harjoittelemiin aseisiin kuuluu naginata. Näillä ei välttämättä ole
suoraa yhteyttä Kendoseurojen Keskusliittoon. Tällaisia tyylejä ovat
muun muassa Jikishinkageryū, Tenshin Shoden Katori Shintoryū ja Suiōryū.


## Palautteen antaminen

[Tässä on palautelomake, jolla voi jättää palautteen anonyymisti Googlen dokumentti-palveluun](
https://docs.google.com/forms/d/1ElXfjdK3U819S_qPh5u648DRMC_xRFBBeCI2CJi5zcU/viewform "Naginata palaute")
Tiedot lähetetään ilman mitään tunnisteita, ainoastaan palautteen teksti ja kellon aika tallentuvat.
Olkaa hyvät ja jättäkää palautetta näistä sivuista, harjoituksista, Atarashii Naginatasta,
Jikishinkageryū Naginatajutsusta, tai jostakin muusta aiheeseen liittyvästä.


## Seurat

### Helsingin Kendoseura Ki-Ken-Tai-Icchi

[Helsingin Kendoseurassa, Ki-Ken-Tai-Icchi ry:ssä voi harjoitella
Atarashii Naginata:a ja Jikishinkageryū
Naginatajutsu:a.](http://www.kkti.fi/ "Helsingin kendoseura - Ki-Ken-Tai-Icchi, Olympiastadion, Helsinki")

Harjoitukset Olympiastadionin D-siivessä ovat syys- ja kevätkausina
tiistaisin kello 20:30 - 22:00 "tanssisalissa" ja
sunnuntaisin kello 15:30 - 17:00 "keskisalissa".
Suojavarusteita (bogu) tarvitaan vain sunnuntain harjoituksessa, mutta niiden käyttö ei ole pakollista.

Kesäkauden harjoituksista tarkempaa tietoa saa seuran naginatavastaavalta.

Helsingin Kendoseuran naginatavastaava Jarno Yliluoma
([etunimi.sukunimi]@gmail.com) vastaa lajiin liittyviin
tiedusteluihin.

### Tapanilan Erä - Kendojaos

[Tapanilan Erän Kendo-jaos on aloittanut Atarashii Naginatan
säännöllisen harjoittelun syyskauden 2013
alusta.](http://www.tapanila-kendo.org/ "Tapanilan Erä - Kendo, Tapanila, Helsinki")

Harjoituksia ei toistaiseksi ole viikottain, vähäisen osallistujamäärän vuoksi.

## Varustehankintaa

Lajin harrastamista tarjoavat seurat tekevät toisinaan yhteistilauksia
joihin voi erityisesti juuri lajin aloittanut osallistua mukaan.

Tämän sivuston ylläpitäjällä on myös muutamia "shiai
naginata"-harjoitusaseita myytävänä, hinnan vaihdellessa 80-90 EUR
riippuen tilauksen ajankohdasta ja suuruudesta.
Myös Zen Nihon Kata naginataa ja Jikishinkageryu:n settiä (naginata, bokken, tanto) on saatavilla.

Alla linkkejä muutamiin asiallisiin budo-tarvikeliikkeisiin joista voi
lajiin liittyvä varusteita hankkia:

-   [Bokkenshop (Tozando), Japani](http://www.bokkenshop.com/ "Bokkenshop")
-   [Tozando, Japani](http://www.tozandoshop.com/ "Tozando")
-   [E-Bogu, Japani](http://www.e-bogu.jp/ "E-Bogu Japan")
-   [Nine Circles, Englanti](http://www.ninecircles.co.uk/ "Nine Circles")
