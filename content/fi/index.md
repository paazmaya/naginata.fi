
## Tulevia tapahtumia

Tällä hetkellä ei ole suunniteltuja tapahtumia Suomessa, liittyen Atarashii Naginataan.

## Menneitä tapahtumia

Lista tapahtumista, joilla on ollut merkitystä naginatan harrastamiselle Suomessa.

-   14.5.2015 - Naginatanäytös jossa nähtiin Zen Nihon Naginata Kataa ensimmäistä kertaa Suomessa,
    [Hanami kirsikankukkajuhla - Roihuvuori,
    Helsinki](http://www.roihuvuori.fi/hanami/ "Hanami-juhla Roihuvuoressa")
-   3.5.2015  - Atarahii naginatan kyu-graduointi Helsingin Olympiastadionilla
-   5. ja 8.9.2014 - Jikishinkageryu Naginatajutsu Japani-Suomi ystävyysharjoitukset
-   6.-7.9.2014 - [Naginataystävyysleiri,
    Viikin Normaalikoulu, Helsinki](https://www.facebook.com/events/501891759879564/ "Finnish Naginata Friendship Seminar 2014")
-   22.-24.8.2014 - [Kansainvälisen Naginataliiton leiri, Amstelveen, Alankomaat](http://international-naginata.org/drupal/node/17 "2014 INF seminar Announcement")
-   24.-25.5.2014 - [Kyu-leiri Kendon, Iaidon, Jodon ja Naginatan harrastajille Helsingissä](https://www.facebook.com/events/1410312342550257/ "FKA - Kyu-leiri Helsingissä")
-   18.4.2014 - [Atarashii Naginata pääsiäisleiri Helsingissä](https://www.facebook.com/events/254398958076220/ "Atarashii Naginata Pääsiäisleiri"),
    Tapanilan Erän Kendo-jaoksen järjestämänä
-   15.-17.11.2013 - [Onshukai, Jikishinkageryu Naginatajutsu:n vuotuinen pääleiri, Chiba,
    Japani](http://www.flickr.com/photos/paazio/11474557086/in/set-72157638410929463 "2013-11-17 Japan, Chiba - Onshukai training program")
-   18.-20.10.2013 - Leiri ikkyu ja ylemmille arvoille, Praha, Tsekki, opettajana Kimura sensei
-   6.10.2013 - [Kyu-graduointi arvoille 6-2 kyu (16:30), KKTI Dojo,
    Olympiastadion,
    Helsinki](https://www.facebook.com/events/157924271076783/ "Kyu-graduointi arvoille 6-2 kyu")
-   4.9.2013 - Atarashii Naginata alkeiskurssi alkaa [Tapanilan Erässä,
    keskiviikkoisin 19:00 - 21:00, Tapanilan
    urheilukeskus](http://www.tapanila-kendo.org/ "Tapanilan Erä - Kendojaos"),
    Helsinki
-   19.8.2013 - Atarashii Naginata näytös (19:00) [Tapanilan Erässä,
    Tapanilan urheilukeskus](http://www.tapanila-kendo.org/ "Tapanilan Erä - Kendojaos"),
    Helsinki
-   15.-16.6.2013 - Suomi-Ruotsi maaottelu: kilpailu ja leiri,
    Eriksdalshallen, Tukholma, Ruotsi
-   7.6.2013 - Naginata esiintyy [Hämeenlinnan
    Kendoseuran](http://www.jookenkai.net/ "Hämeenlinna - Joo Ken Kai")
    20-vuotisleirillä Hämeenlinnassa
-   19.5.2013 - Naginatanäytös [Hanami-juhlan yhteydessä Roihuvuoressa,
    Helsinki](http://www.roihuvuori.fi/hanami/ "Seuraava hanami-juhla Roihuvuoren kirsikkapuistossa toukukuussa 2013")
-   23.3.2013 - [Naginata tutustumisleiri Turussa (11:00 -
    16:00)](https://www.facebook.com/events/136689943169944/ "Atarashii naginata leiri"),
    [Kendoseura Rendaino:n
    järjestämänä](http://www.rendaino.fi/ "Turun kendoseura rendaino ry")
-   22.-24.3.2013 - [Britannian vuosittainen leiri, opettajana Nakano Helen
    sensei](http://www.naginata.org.uk/2013-annual-british-naginata-seminar-details/ "2013 Annual British Naginata Seminar Details")
-   11.11.2012 - Kyu-graduointi (16:30), [KKTI Dojo, Olympiastadion,
    Helsinki](http://www.kendohelsinki.org/?sivu=kartta "Kartta Olympiastadionille")
-   7.10.2012 - [Erikoisharjoitukset ja epäviralliset
    piirimestaruuskilpailut (14:00 - 18:00), KKTI Dojo, Olympiastadion,
    Helsinki](https://www.facebook.com/events/530673156947346/ "Naginata Helsinki special training")
-   3.9.2012 - [Helsingin Kendoseura KKTI:n syyskauden
    alkeiskurssinäytös Olympiastadionilla kello
    18:30](https://www.facebook.com/events/187144878084491/ "KKTI Alkeiskurssinäytös")
-   24.-26.8.2012 - [Kansainvälisen Naginataliiton (INF) leiri, Uppsala,
    Ruotsi](https://www.facebook.com/events/124522334303072/ "INF Seminar Uppsala, Sweden")
-   12.6.2012 - Ensimmäinen kyu-graduointi Suomessa, Olympiastadion,
    Helsinki
-   17.5.2012 - [Naginata tutustumisleiri (17:00 - 20:00), Saaripirtti
    Mussalo,
    Kotka](https://www.facebook.com/events/180686655386832/ "Naginata Tutustumisleiri - Kotka")
-   13.5.2012 - [Naginata minileiri (14:00 - 18:00), Olympiastadion,
    Helsinki](https://www.facebook.com/events/385015054876105/ "Naginata Minileiri - Helsinki")
-   13.5.2012 - Hanami-juhlan Naginatanäytös (12:50), Roihuvuori,
    Helsinki
-   6.5.2012 - [Naginata tutustumisleiri (13:00 - 17:00), Tapanila,
    Helsinki](https://www.facebook.com/events/296023357146874/ "Naginata Tutustumisleiri - Tapanila")
-   7.2.2010 - [Minileiri Helsingissä, ohjaajana Kirsi Högglund
    Ruotsista](http://www.flickr.com/photos/paazio/sets/72157623374097714/ "Naginata - Helsinki (FI) - 2010/02/07")
-   15.2.2009 - Atarashii naginatan harjoittelu Suomessa alkoi Helsingin
    Kendoseura Ki-ken-tai-icchi:ssä. Siitä saakka ohjaajana on toiminut
    näistäkin sivuista vastaava Jukka Paasonen

## Naginatasta lyhyesti

Atarashii Naginata on Japanilainen kamppailulaji joka keskittyy pitkän
aseen, naginatan harjoitteluun. Naginata-ase on lähes kaksimetrinen
puukeppi jonka varteen on kiinnitetty vajaan puolen metrin mittainen
terä. Atarashii Naginataa kutsutaan usein lyhyesti naginataksi, samoin
kuten siinä käytettyävää asetta, joka aiheuttaa usein sekaannuksia.
Englannin kielisissä teksteissä lajin nimi on usein kirjoitettu isolla
alkukirjaimella ja aseen nimi pienellä.

[![Naginata
Competition](http://farm7.staticflickr.com/6059/6283180930_4405e8e6f1_m.jpg)
](http://flickr.com/photos/96248369@N00/6283180930 "Naginata Competition / ethics_gradient")

Nykyisessä muodossa tuo terä on valmistettu bambusta ja teräksistä
naginataa tapaa enää vain museoissa tai asekeräilijöiden kokoelmista.

Naginatan harjoittelussa kaksi naginata-aseella varustettua harrastajaa
kohtaa erilaisten määrättyjen pariharjoitusten kautta. Pidemmälle
edenneet voivat pukeutua suojavarusteisiin ja otella toisiaan vastaan
ennalta määrättyjen sääntöjen puitteissa.

Näillä sivuilla kerrotaan Atarashii Naginata:n (naginata) ja
Jikishinkageryū Naginatajutsu:n (koryu) harjoittelusta. Kumpaakin voi
harjoitella säännöllisesti Helsingissä ja pienimuotoisten leirien
yhteydessä muualla Suomessa.

Historiallisesti naginata-ase on ollut miesten käytössä
taistelutantereella ja naisten keskuudessa kodin puolustamiseen,
ensisijaisesti ratsuväkeä ja miekkaa käyttävää vastustajaa vastaan.

Japanin Meiji-kaudelle saapuessa Naginata liittyi tyttöjen
koululiikuntaan ja oikeastaan tästä syystä sen koetaan olevan suositumpi
naisten keskuudessa.

Japanissa harrastajista yli 90% on naisia, mutta Japanin ulkopuolella
harrastajakunta koostuu tasapuolisesti sekä miehistä että naisista.

Naginata harjoituspuku koostuu valkoisesta lyhythihaisesta takista ja
mustasta tai tumman sinisestä hakamasta. Valkoista vyötä voi käyttää
hakaman alla saadakseen asun pysymään tukevammin paikallaan.

Harjoituspuku (takki ja hakama) maksavat noin 90 € ja harjoitusnaginata
(shiai-yo naginata) noin 80 €. Myöhemmin voi hankkia suojavarusteet,
joista koostuvaa settiä kutsutaan nimellä bogu. Tähän kuuluvat kypärä
(men), rintapanssari (dō), hanskat (kote), vyötärösuoja (tare) ja
säärisuojat (sune-ate). Näiden yhteishinta alkaa noin 600 €:sta, mutta
niitä ei tarvitse hankkia kaikkia kerrallaan ja harjoittelussa niiden
käyttöön ryhdytään suoja kerrallaan, aloittaen sune-atella.
